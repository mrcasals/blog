---
title: Canvis
date: 2019-10-09 17:37:11 +0200
categories: reflexions
---

> Els enginyers no teniu empatia, no enteneu la gent, tot el dia asseguts davant una màquina.

Aquesta frase me la va deixar anar el meu pare un dia parlant de la Plataforma d'Afectats per la Hipoteca. 

--Com pots estar afectat per una hipoteca? Si tu la vas firmar! -- deia jo.

No m'ho tingueu en compte, devia tenir 18 anys llavors, però la resposa de mon pare se'm va quedar marcada. La trobava injusta, ja llavors. És cert que vaig estudiar enginyeria informàtica, però l'única part de les matemàtiques que se m'ha donat mai bé era càlcul mental. Les notes més baixes de la meva carrera les vaig treure precisament en assignatures on les matemàtiques tenien un pes important. Ni tan sols se'm donen bé les *escape rooms*! Però, sobretot: què vol dir aquest prejudici tan bèstia? Com que els enginyers no tenen empatia?

A vegades miro enrere i penso en què podia donar motius al meu pare per pensar això de mi. Potser realment tenia poca empatia, en aquella època. I llavors m'adono de com he canviat, durant els últims anys.

Anant a la meva època de Batxillerat, per exemple, recordo estar a favor del Pla de Bolonya. Un sistema que et força a anar a classe, amb un control d'assistència? Un sistema que penalitza les campanes? On s'ha de firmar? Per què, és clar, un cop estàs a la uni no vas perquè no vols. En aquella edat tenia assumides moltes coses de les quals no era conscient. De la meva xarxa familiar, per exemple. Jo no tenia necessitat de treballar per pagar-me una carrera perquè els meus pares me la podien pagar. No era conscient que el Pla de Bolonya putejava a molta gent que havia de treballar per pagar-se-la. No és l'única crítica a aquest sistema, però n'és la que més recordo de l'època.

Un altre canvi que he detectat en els últims temps és que cada cop em considero més d'esquerres.

- hobbies: no permetre que me'ls trepitgin
    - idiomes
- tranquil·litat, lluny de ciutats
