---
layout:
title: Aukillu
date: 2020-05-29 20:50 +0200
transliteration:
note_on_title: 1a edició, versió de Cusco
language: Quítxua
isbn:
year: 2012
publisher: GAMJOR EDICIONES, Jorge C Liva Quillahuamán
translator: Armando Valenzuela Lovón
bought: Cusco, Perú
brought_by: Jo
number:
---

Versió en quítxua de la regió de Cusco. La portada té la il·lustració original de l'autor, però a dins els dibuixos són fets a mà per algú altre. Al final del llibre hi ha un petit apartat de glossari amb traduccions al castellà.

Recordo buscar molt aquest llibre. Vaig mirar per Lima, però ningú em va saber indicar cap lloc on veenguessin llibres en quítxua. Vaig provar-ho a Arequipa, ja més a zona quítxua-parlant, però tampoc. Que provés a Cusco, em deien. Al final, quan vaig arribar a Cusco recordo aprofitar un viatge a l'oficina de correus local per enviar unes postals i algú em va indicar una zona de llibreries prop del temple de Qorikancha. Allà, una dona em va dir que provés a "de esta calle su arribita", que hi trobaria l'editor. I efectivament, el vaig trobar. Era l'últim llibre que li quedava, i estava pensant en reimprimir-lo perquè bastants turistes li demanaven, em va dir.

Em va explicar que _auki_ (que normalitzat s'escriu _awki_) vol dir "príncep", entre d'altres coses, i que la terminació _-illu_ serveix com a diminutiu. Curiosament, veig que _awkillu_ també vol dir "besavi"...

Li tinc moltíssima estima a aquest llibre, em porta molts records d'aquell viatge.

