---
layout:
title: Castellà amb ortografia alternativa
date: 2020-05-16 17:36 +0200
speakers: 0
autonym: Kasteyano
ipa_transcription:
countries: Espanya
writing_system: Alfabet llatí
---

Fa un temps vaig trobar per internet la pàgina web de [Verda Krajono][verda-krajono] (Fernando Tejón), on té una proposta d'ortografia reformada per al castellà. El teitol en castellà estàndard i en l'ortografia reformada és el següent:

> Nueva ortografía fonética del castellano o español para la variedad del centro y norte de España

> Nweba ortografia fonétika del kasteyano o españól para la barjedád del zentro i norte de España

La idea és eliminar lletres homòfones i la possibilitat de representar el mateix so amb diferents lletres. També s'eliminen lletres mudes i altres casualitats històriques de l'ortografia castellana, juntament amb els dígrafs.

Exemples de canvis:

Lletra | So
-|-
c | Pronúncia sempre a la italiana. _Ca, ce, ci, co, cu_ es pronuncien "cha, che, chi, cho, chu"
g | Pronúncia sempre com a _gato_
h | Només en paraules estrangeres
j | Semi-consonant. Es pronuncia com als diftongs de _peine_ o _viento_
k | Representa la k de _kilo_, la c de _cubo_ o la qu de _queso_
q | Només en paraules estrangeres
r | Només represente el so de la r a _cara_
ŕ | Representa el so de la r forta, com la r de _rojo_ o la rr de _perro_. Es pot fer servir qualsevol tipus d'accent per diferenciar-la de la r suau
v | Només en paraules estrangeres
w | Semi-consonant. Es pronuncia com als diftongs de _causa_ i _fuego_
x | Representa sempre el so de la j a _jamón_ i de la g a _gente_
y | Representa  el so de la ll a _pollo_ i de la y a _yate_, mai el so de la y semi-consonant a _ley_
z | Representa sempre el fonema /θ/, és a dir, la z de _zapato_ i la c de _cero_

Això implica que una paraula té tantes síl·labes com vocals. A més, només portarà accent ortogràfic la vocal de la síl·laba tònica de les paraules amb més d'una sílªlaba i que no siguin planes. Tampoc hi ha accent diacrític.

> I lwego se dixo: "Me kreia ŕiko kon una flor únika i no tengo mas ke una ŕosa ordinarja. Eso i mis tres bolkanes ke apenas me yegan a la ŕodiya, i una de los kwales, kizá, está estingido para sjenpre. Ŕealmente no soj un gran prínzipe..." I, tendido sobre la jerba, yoró. (...)

[verda-krajono]: https://sites.google.com/site/verdakrajono/ortografia-reformada

