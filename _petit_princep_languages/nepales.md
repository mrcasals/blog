---
layout:
title: Nepalès
date: 2020-05-11 18:03 +0200
speakers: 16 milions
autonym: नेपाली  nepali
ipa_transcription: '[neˈpali]'
countries: Nepal
writing_system: Devanagari (abugida)
---

El nepalès és un idioma indo-europeu (tot i la distància física respecte casa nostra!) que es parla al Nepal, l'Índia i al Bhutan. Degut a la seva ubicació geogràfica, al Nepal es parla un conjunt d'idiomes tant indo-europeus com sino-tibetans: de fet, només el 44% de la població parla el nepalès com a llengua materna.

Té 11 sons vocàlics (en contrast amb els 8 del català estàndard o les 5 del castellà), repartits entre vocals pures i nasals. Té casos, que es marquen amb sufixos, i els noms no tenen perquè tenir el marcador de plural, ja que és opcional (en contrast, en català el marcador és obligatori), i tenen dos gèneres (masculí o femení). Té ordre SOV, com el japonès, i en lloc de fer servir preposicions com el català fa servir postposicions aglutinatives (és a dir, que s'enganxen al final de la paraula a la qual es refereixen).

