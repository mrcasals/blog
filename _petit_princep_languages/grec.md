---
layout:
title: Grec
date: 2020-04-27 19:30 +0200
speakers:  13.4 milions
autonym: Ελληνικά
ipa_transcription: '[eliniˈka]'
countries: Grècia, Turquia, sud d'Itàlia, Xipre
writing_system: Alfabet grec
---

El grec és el primer alfabet que recordo pensar "ostres, escriuen diferent de nosaltres!". És com si fos el pare d el'alfabet llatí: n'és un predecessor, però encara es fa servir. També s'utilitza molt com a símbols matemàtics, per exemple. Com a alfabet, el grec ve del fenici. Els grecs [van adoptar l'alfabet fenici][history-greek-alphabet] als volts del segle VIII aC, que estava de moda i els grecs s'havien adonat que això del Linear B no anava massa bé. El fenici era un alfabet abjad, amb 22 consonants (i, com la resta d'abjads, sense vocals), tot i que cap al segle XI aC havia desenvolupat [*matres lectionis*][matres-lectionis]: unes consonants que s'utilitzen per marcar vocals. És el primer pas per tenir lletres que representin vocals! Sembla, però, que les *matres lectionis* que feia servir el fenici no s'adaptaven pel grec, i tenia algunes consonants que no existien en grec: el fenici era una llengua semítica, mentre que el grec és indoeuropea. Així doncs, els grecs van acabar utilitzant aquestes consonants "extres" per representar vocals: el primer alfabet complet!

Deixant de banda l'alfabet, que donaria per una entrada més llarga, podem mirar curiositat de l'idioma. Per exemple, que sona molt similar al castellà, suposo que per les vocals. O que ens ha donat moltíssim lèxic. Una de les meves paraules d'origen grec preferides és *eutanàsia*, que ve de *eu-* (que significa "bo") i *thánatos* ("mort"). Alhora, Thanatos és el nom del déu grec de la mort, fill de Nyx ("Nit") i Erebos ("Foscor") i bessó d'Hypnos ("Son").

Com a gramàtica, em sorprèn que els adjectius van davant del nom, però els posseïdors van darrera:

- το μεγάλο σπίτι, [to meˈɣalo ˈspiti], 'la casa gran'
- το σπίτι του Νίκου 'la casa d'en Nicolau'

Una variant antiga del grec se segueix parlant al sud d'Itàlia, sota el nom de greco, i sembla que seria descendent directe del grec que es parlava a la Magna Grècia.

[matres-lectionis]: https://www.wikiwand.com/en/Mater_lectionis
[history-greek-alphabet]: https://www.wikiwand.com/en/History_of_the_Greek_alphabet
