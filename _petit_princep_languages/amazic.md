---
title: Amazic
speakers: 
autonym: ⵜⴰⵎⴰⵣⵉⵖⵜ, Tamazight
ipa_transcription: "[tæmæˈzɪɣt]"
countries: Marroc, Algèria, Líbia, Tunísia, Mauritània, Mali, Níger i Egipte
writing_system: Tifinagh, Neo-Tifinagh
---

L'amazic és un conjunt de parlars del nord d'Àfrica, de la família afroasiàtica i que inclou el desaparegut guanxe canari, l'idioma que es parlava a les Illes Canàries abans de la conquesta espanyola. Històricament s'ha escrit en tifinagh, un abjad que actualment només mantenen els tuaregs. Des de la dècada del 1960 es promou l'ús de l'alfabet neotifinagh, basat en el tifinagh original.

El tifinagh prové de l'abjad líbicoberber, un abjad pur que es feia servir a tot el nord d'Àfrica i a les Illes Canàries i que molt probablement estaria basat en l'alfabet fenini. Els abjads són sistemes d'escriptura que només representen les consonants (abjads *purs*). Si l'abjad permet diacrítics per representar les vocals, llavors és un abjad *impur*. Els amazics utilitzen un dels símbols del (neo)tifinagh com a símbol identitari propi: la *yaz* ⵣ, que per a ells vol dir "home lliure". Si mai feu un viatge al Marroc, per la zona de l'Atlas la veureu escrita en portes, parets i banderes.

Algunes vegades es refereix a l'amazic amb el malnom de *berber* o *bereber*. Aquesta paraula prové del llatí *barbari* "bàrbar", ja que fa uns segles a la costa nord d'Àfrica se l'anomenava Barbària, del grec *barbaria* "terra de bàrbars". Per això ells preferefixen que s'utilitzi *amazigh* (adaptat al català com a "amazic") per referir-se a ells. "Amazigh" és el plural de *imazighen*, que es tradueix com a "home lliure", "noble" o "defensor".

Pel què fa a l'idioma, sembla que prové d'un proto-berber/proto-amazic, però com que totes les llengües de la família són molt similars, implica que la separació és força recent. En contrast, el proto-berber/proto-amazic és molt diferent de la resta de proto-idiomes de la família afroasiàtica, cosa que indica que la separació va ser força d'hora.

En les llengües amazigues, els noms tenen dos gèneres (masculí i femení), dos nombres (singular i plural) i dos estats (estat lliure i estat constructe). L'estat constructe indica una relació de cas genitiu: per posar un exemple clar, passem a l'àrab, que és l'idioma amb què he trobat els exemples:

1. 'ummun — 'una mare'
1. '(a)l-'ummu — 'la mare'
1. 'ummu — 'la mare de ...'. Aquest és l'estat constructe.

Exemples en àrab:

1. 'Ummun jamillah — 'Una mare es formosa' (com a descripció de les mares)
1. 'Al-'ummu jamillah — 'La mare es formosa' (descripció d'una mare concreta)
1. 'Ummu l-shaykhi jamillah — 'La mare del xeic es formosa'

Deixem a part les curiositats lingüístiques, perquè la relació entre l'amazic i el Petit Príncep [sembla força estreta][mitologia]. La manera en com s'organitza la història del Petit Príncep sembla recordar a les estructures dels contes orals amazics. La serp, la flor, l'estrella i la guineu són animals mitològics amazics. Sembla que durant la seva primera feina, Sant-Exupéry va estar acompanyat per un tuareg, i que les històries que li podria haver explicat podrien haver basat el Petit Príncep.

[mitologia]: https://www.aramcoworld.com/Articles/November-2017/The-Amazigh-Adventures-of-Le-Petit-Prince
