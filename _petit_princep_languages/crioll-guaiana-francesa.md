---
title: Crioll de la Guaiana francesa
speakers: 250.000 - 300.000
autonym: Kréyòl Gwiyanè
ipa_transcription: 
countries: França (Guaiana francesa)
writing_system: Alfabet llatí
---

La primera llengua criolla de la col·lecció. Però per parlar de llengües criolles primer cal parlar dels pidgins. Un pidgin és un idioma format per la barreja entre dos idiomes molt diferents entre ells, normalment com a resultat de l'activitat comercial o colonial. Normalment tenen una gramàtica molt elemental i combinen elements de la llengua nadiua i la llengua nouvinguda. Quan un pidgin es converteix en la llengua nadiua d'un grup se l'anomena llengua criolla.

Així, quan els francesos van colonitzar la zona, els idiomes nadius i el francès es van començår a barrejar, creant un idioma pidgin. Aquest es va acabar establint el diferents comunitats, formant el crioll.

Tot i fer servir l'alfabet llatí amb les variants franceses, sembla que la lletra *c* només s'utilitza pel dígraf *ch* per a escriure el so [ʃ], mentre que per la resta de sons utilitzen la *k* o la *s* segons convingui. La *h* muda no s'escriu, i la *q* i la *x* es substitueixen per *k* i *z* respectivament. Pel què fa a la gramàtica, els articles són neutres. L'article definit s'afegeix al final del mot a què acompanya, i canvia segons si és singular (*a*), plural (*ya*, però si la paraula acaba en *on*, *an*, *en* o *-n* llavors s'utilitza *yan*):

| Crioll | Francès | Català|
| chèz-a | la chaise | la cadira |
| tab-a | la table | la taula |
| tab-ya | les tables | les taules |
| Timoun-yan | les enfants | els infants |

La Wikipedia francesa té una [llista de vocabulari][vocabulari], si voleu xafardejar més. Curiosament, no he trobat la pronunciació AFI de l'autònim...

[vocabulari]: https://www.wikiwand.com/fr/Cr%C3%A9ole_guyanais
