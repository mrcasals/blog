---
layout:
title: Quítxua
date: 2020-05-29 19:37 +0200
speakers: 8 milions
autonym: Kechua / Runa Simi
ipa_transcription: '/ˈkɛtʃwɑː/'
countries: Ecuador, Perú, Xile, Bolívia, Argentina
writing_system: Alfabet llatí
---

El quítxua sembla que en realitat és una família de llengues més que un sol idioma, ja que els diferents parlars no seon mútuament intel·ligibles. Així, se la divideix en dues subfamílies: Quítxua I, que es parla a la reegió central de Perú, i Quítxua II, que seon els parlars perifèrics i que van des de l'Equador fins a Bolívia, Argentina i Xile, incloent també el sud de Perú. Els natius també l'anomenen _Runasimi_, "idioma de la gent". És la família amb més parlants natius d'Amèrica (comptant únicament famílies precolumbines), amb entre 8 i 10 milions de parlants. Del quítxua ens vénen paraules com _còndor_, _guano_, _llama_ o _coca_.

El quítxua, o els idiomes quítxua, són aglutionatius amb un ordre natural SOV. Els sufixos poden canviar tant el sentit general d'una paraula com modificar-ne matisos. Són idiomes amb marques d'evidencialitat (evidència directa, inferència o conjectura i, finalment, que s'ha sentit a dir). També diferencien clusivitat: el pronom personal de primera persona plural ("nosaltres") és difeerent segons si inclou l'oient (_ñuqanchik_) o no (_ñuqayku_). Els adverbis es formen afegint _-ta_ o _-lla_ als adjectius (_utqay_ - _utqaylla_ "ràpid" - "ràpidament"), i  passa el mateix que amb l'aimara: l'adverbi que es tradueix com a "darrera" (_qhipa_) també vol dir "futur", mentre que _ñawpa_ es tradueix com a "davant" i "passat".

Fonèticament, és el primer idioma en què he identificat consonants uvulars, sordes en aquest cas, que s'escriuen amb _q_: _Qusqu_ és l'escriptura de Cusco en quítxua. També em va sorprendre que no té una _r_ forta (com al català "carro" o "rosa"), sinó que totes les _r_ es pronuncien com a _r_ suau (com al català "mira"). Només té tres sons vocàlics: /a/, /i/ i /u/.

Finalment, un tret del castellà de Cusco i que ve del quítxua és que per dir "el carrer de de sobre d'aquest" ho diuen com a "de esta calle su arribita". Ara, amb una mica de perspectiva, crec que és un exemple de marques de tema (com té el japonès, per exemple), però no n'acabo de trobar referències.

