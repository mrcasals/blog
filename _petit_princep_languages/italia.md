---
layout:
title: Italià
date: 2020-05-01 20:22 +0200
speakers: 67 milions
autonym: Italiano
ipa_transcription: '[itaˈljaːno]'
countries: Itàlia, Suïssa, Ciutat del Vaticà, San Marino. Minoritàriament a Eslovènia i Croàcia
writing_system: Alfabet llatí modificat
---

L'italià és una forma estandaritzada de la llengua que es parlava a Florència, estandaritzada a partir de les obres de Dante Alighieri. La majoria d'italians, però, no parlen italià estàndard, sinó la seva pròpia llengua, com ara el sicilià, el llombard, el vènet o el sard. Tots ells són idiomes propers, però idiomes diferents des del punt de vista lingüístic.

Llegeixo a The Power of Babel, de John McWorther, que Dante Alighieri acostumava a escriure en llatí, però part de la seva obra la va dedicar a Beatrice, una dona que no entenia el llatí amb prou fluidesa. Així doncs, per escriure les obres dedicades a Beatrice va optar per utilitzar la llengua vulgar, la del poble. A la seva *De vulgari eloquentia* ("Sobre l'eloquència de la lengua vulgar"), escrita entre el 1302 i el 1305, Dante justifica escriure en vernacle perquè hi ha més gent que l'entengui que no pas el llatí. Aquesta iniciativa seria copiada per Francesco Petrarca i Boccaccio, entre d'altres.

Així doncs, es veu el moment en què a les regions d'Itàlia es comença a valorar la llengua pròpia com a llengua de cultura i es comença a deixar el llatí de banda, pel sol fet que la gent de carrer ja no el parla. És un primer pas per un estàndard italià, basat en la parla de Florència.
