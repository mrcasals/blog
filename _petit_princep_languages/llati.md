---
layout:
title: Llatí
date: 2020-05-05 18:38 +0200
speakers: 0
autonym: Lingua latīna
ipa_transcription: '[ˈlɪŋɡʷa laˈtiːna]'
countries: Ciutat del Vaticà
writing_system: Alfabet llatí
---

El llatí és un idioma mort, en el sentit que no té parlants natius. Tot i així, avui en dia es fa servir com a idioma oficial a la Ciutat del Vaticà. És un idioma indo-europeu i l'idioma parlat a Roma, que el va portar a gran part d'Europa. D'aquest idioma, i de les seves variants vulgars, juntament amb els idiomes natius, en surt el conjunt de llengües romàniques. Aquesta família lingüística està formada per un bon grapat de llengües (depenent de qui i com es comptin) i unes quantes subfamílies:

- Italooccidentals
  - Iberorromàniques: aragonès, castellà, asturlleonès, gallec, mossàrab, portuguès
  - Italorromàniques: cors, toscà, romanesc, napolità, sicilià
  - Gal·loromàniques: arpità
    - Llengües d'oïl: borgonyó, berrichon, francès, franc-comtès, gal·ló, lorenès, normand, picard, poiteví-saitongès, való, xamapnyès
  - Occitanoromàniques: català, occità
  - Gal·loitàliques: emilià-romanyol, lígur, llombard, piemontès, vènet, istriot
  - Retoromàniques: romanx, ladí, friülès
- Balcorromàniques dàlmata, romanès
- Sard

Pel què fa a gramàtica, té coses que els seus descendents han perdut: casos gramaticals, per exemple. Els casos els hem substituït per preposicions, o simplement els hem eliminat marcant una mica l'ordre de la frase. No té articles, tampoc: els nostres articles provenen de la derivació dels determinants llatins, com *illa* ("aquesta"), que acabaria donant l'article femení "la" en català.
