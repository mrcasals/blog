---
title: Castellà
speakers: 480 milions
autonym: Español/Castellano, depenent de la zona
ipa_transcription: "[espaˈɲol], [kasteˈʎano]"
countries: Espanya, Andorra, Argentina, Belize, Bolívia, Xile, Colòmbia, Costa Rica, Cuba, República Dominicana, Equador, El Salvador, Guinea Equatorial, Gibraltar, Guatemala, Hondures, Mèxic, Nicaragua, Panamà, Paraguai, Perú, Estats Units d'Amèrica, Uruguai i Veneçuela
writing_system: Alfabet llatí amb modificacions
---

És l'únic idioma que conec que té un nom diferent segons la zona. A Galícia, els Països Catalans, Colòmbia, Bolívia, Paraguai i Argentina se'n diu "castellano", mentre que a la resta de zones se'n diu "español". A nivell acadèmic, però, les dues es condieren sinònimes.

Precisament la paraula "español" conté el símbol més característic d'aquest idioma, la *ñ*. Ara considerada una lletra de ple dret, en el seu origen és una abreviació de la doble ena per tal d'estalviar espai quan els manuscrits es copiaven a mà: a *anno*, la segona ena es dibuixa a sobre de la primera, deformant-se i convertint-se en *año*.

Una altra curiositat és que la seva pronunciació medieval es manté en el ladino o judeocastellà, la llengua sefardita parlada pels descendents dels jueus espanyols expulsats al segle XV. Hi ha més informació a l'entrada d'aquesta llengua.

Una de les coses que més m'agrada del castellà és veure'n les influències d'altres idiomes, especialment de l'àrab. La Wikipedia en anglès té una [llista d'arabismes][arabismes], tant de noms comuns com de topònims. Alguns d'aquests noms comuns han passat al català, com ara *barri* (de l'àrab *barri*, "les afores"). La Wikipedia en anglès té [un altre article amb més influències][altres-influencies].

[arabismes]: https://www.wikiwand.com/en/Arabic_language_influence_on_the_Spanish_language
[altres-influencies]: https://www.wikiwand.com/en/Influences_on_the_Spanish_language
