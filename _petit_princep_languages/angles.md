---
title: Anglès
speakers: 379 milions
autonym: English
ipa_transcription: "[ˈɪŋɡlɪʃ]"
countries: Regne Unit, Estats Units, Irlanda, Austràlia, Nova Zelanda...
writing_system: Alfabet llatí
---

Poques coses a dir de l'anglès que no se sàpiguen ja. És l'idioma més parlat del món, tot i que no és el que té més parlants nadius: el mandarí i el castellà en tenen més.

El que més em destaca de l'anglès és la capacitat que té per crear verbs a partir de noms: *to google*, per exemple, vol dir "buscar a Google". En català podem fer coses similars, però ens cal afegir-hi més lletres: *googlejar* seria el nostre equivalent.

Una altra cosa que em crida l'atenció d'aquest idioma és la seva ortografia: sense un patró concret, sembla estar desactualitzada, anclada en una versió passada de l'idioma. Per demostrar-ho, l'exemple de *ghoti* per pronunciar /fɪʃ/:

1. *gh*, pronunciat /f/ com a *enough* /ɪˈnʌf/ o *tough* /tʌf/;
1. *o*, pronunciat /ɪ/ com a *women* /ˈwɪmɪn/;
1. *ti*, pronunciat /ʃ/ com a *nation* /ˈneɪʃən/ o *motion* /ˈmoʊʃən/.

Els creadors del klingon, l'idioma creat per a la sèrie *Star Trek*, van homenatjar aquesta iniciativa: *ghotI'* en klingon vol dir "peix" (pronunciat /ɣotɪ/).

Finalment, té un ordre específic de situar els adjectius: opinió, mida, aspecte, forma, edat, color, origen, material, tipus i ús. Això als parlants nadius els surt sol sense adonar-se'n (òbviament), però als que l'aprenem de manera no nadiua ens pot sobtar. És per això que la següent frase sona correcta:

> She was a beautiful, tall, thin, young, black-haired, Scottish woman.

Però aquesta frase sona malament:

> She was a Scottish, young, tall, black-haired, beautiful, whin woman.
