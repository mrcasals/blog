---
title: Català
speakers: 11 milions
autonym: Català
ipa_transcription: "[kətəˈla]"
countries: Espanya, Andorra, Itàlia, França
writing_system: Alfabet llatí amb modificacions
---

Buscant curiositats del català se'm va acudir que potser la grafia *ny* era única del nostre idioma. Resulta que no: la Wikipedia anglesa llista [5 idiomes més que la fa servir][languages-ny], tots ells per referir-se al so /ɲ/: l'aragonès, l'hongarès, l'indonesi, el judeocastellà i el suahili.

I la *ç*? Tampoc: el francès, el friülès o furlà, l'occità, el portuguès, el manx i el turc també l'utilitzen.

El punt volat de la *l·l*, doncs? Tampoc: mentre que alguns sistemes d'escriptura el fan servir com a delimitador de paraules (com el japonès), d'altres com l'occità (sobretot la variant gascona) el fan servir per separar grafemes (*des·har* "deshar" comparat amb *deshar* "marxar"). 

Veient els pobres resultats que obtenia, se'm va acudir [preguntar a Twitter][twitter-catala], i algunes de les idees que van sortir són:

- La *l·l*. Ja n'hem parlat, així que com a regal, podeu llegir la [història d'aquesta grafia][punt-volat] en el context català, gràcies a en @FocFollet. Es van proposar un munt d'alternatives al punt volat, però al final aquesta és la que es va agafar com a oficial.
- L'ús de [pronoms febles][pronom-feble], malson de molts estudiants, que a més poden canviar si van davant o després del verb, que poden representar sintagmes sencers i que poden anar amb guions o apòstrofs segons l'ordre (si hi ha més d'un pronom seguit després d'un verb, l'últim va amb apòstrof i la resta amb guions)
- El passat perifràstic (*jo vaig cantar*), que ha reduït el passat simple (*jo cantí*)a un ús literari o culte. Potser, de totes les opcions, és la més identificativa del català.

[languages-ny]: https://www.wikiwand.com/en/Ny_(digraph)
[twitter-cat]: https://twitter.com/mrcasals/status/1170062854516629504
[punt-volat]: https://twitter.com/FocFollet/status/956064168481906688
[pronom-feble]: https://www.wikiwand.com/ca/Pronom_feble
[passat-perifrastic]: https://www.wikiwand.com/ca/Passat_perifr%C3%A0stic_de_l%27Indicatiu_(catal%C3%A0)
