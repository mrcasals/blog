---
layout:
title: Ido
date: 2020-05-16 17:00 +0200
speakers: 0
autonym: Ido
ipa_transcription: '[ˈido]'
countries: Cap
writing_system: Alfabet llatí
---

L'ido és un idioma construït, derivat d'una versió reformada de l'esperanto. Va ser creat l'any 1907 per ser gramaticalment, ortogràficament i lexicogràficament regular, així que no té excepcions.

Deu el seu vocabulari a l'anglès, l'alemany, el francès, l'italià, el llatí, el rus, el castellà i el portuguès, i és fàcil d'entendre per a qui hagi estudiat esperanto. Té les 5 vocals del castellà sumant-hi la e oberta i la o oberta catalanes, que es poden fer servir segons la preferència del parlant. Totes les paraules de més d'una síl·laba són planes, excepte els infinitius que tenen la síl·laba tònica a l'última síl·laba.

Té un article definit, _la_, que és invariable, i no té article indefinit. Pel què fa als verbs, són invariables en persona, nombre i gènere. Té una sintaxi SVO, tot i que pot variar en alguns contextos. En aquests casos, es pot fer servir el sufix acusatiu _-n_ sobre l'objecte per destacar-lo: _La blua libro**n** me havas_ "jo tinc el llibre blau". A més, els adjectius poden anar tant abans com després del nom. La negació es fa amb la partícula _ne_ davant del verb, mentre que les preguntes es fan començant-les amb la partícula _ka_. Si la pregunta és senzilla i s'entén pel context, es pot ometre el verb. Té un pronom de 3a persona pan-gènere: _lu_ en singular, _li_ en plural, i un pronom neutre _ol(u)_ en singular, _oli_ en plural.

Veient que el lèxic és sobretot d'origen romànic, el text es pot seguir més o menys.

