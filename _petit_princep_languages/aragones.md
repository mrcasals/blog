---
layout:
title: Aragonès
date: 2020-05-14 16:08 +0200
speakers: 10.000 - 50.000
autonym: Aragonés
ipa_transcription: '[aɾaɣoˈnes]'
countries: Espanya
writing_system: Alfabet llatí modificat
---

L'aragonès és una llengua parlada només a l'Aragó. Segons qui ho faci, es classifica com a iberorromànica o com a romànica occidental. En general es classifica en quatre grups principals: occidental, central, oriental i somontanès o meridional.

Pel què fa a l'ortografia, hi ha uns quants estàndards diferents, sent el primer de 1987. Sembla que ningú acaba d'estar content amb cap d'ells. De tota manera, a la majoria d'estàndards no es fa servir la lletra "j": el so ha evolucionat a /tʃ/ i s'intenta mantenir aquesta grafia per marcar-ne la diferència (_choven_ "jove"). També desapareix la "h" a principi de paraula excepte al verb _haber_ "haver".

Té característiques que fan que sembli asturià o gallec, com ara amb _feito_, _muito_ o _nueit_ ("fet", "molt", "nit"; o "hecho", "mucho", "noche" en castellà). Manté la _f-_ inicial (_fillo_ "fill").

