---
layout:
title: Noruec
date: 2020-05-15 17:37 +0200
speakers: 5.3 milions
autonym: Norsk
ipa_transcription: '[ˈnɔʂk]'
countries: Noruega
writing_system: Alfabet llatí modificat
---

El noruec és una llengua indo-europea, de la branca nord-germànica. A partir d'aquí la cosa es complica. Sempre ha rebut molta influència de Dinamarca, i fins fa no gaire Noruega era part de Suècia, fins a un punt en què alguns lingüistes consideren aquests tres idiomes un de sol, un idioma escandinau, i de fet els tres idiomes són mútuament intel·ligibles. Però, com sempre, la distinció entre llengua i dialecte és complicada i es deu a motius geopolítics i/o nacionalistes.

Potser el que més em sorprèn d'aquest idioma és que té dos estàndards escrits diferents: el Nynorsk i el Bokmål. Cada municipi pot triar un dels dos estàndards, amb una tendència a fer servir el Nynorsk al sud-est del país, mentre que la resta del país o bé és neutral o bé adopta el Bokmål. A part, encara té dos estàndards més, no oficials: el Riksmål i el Høgnorsk.

De fet, és una mica més complicat (encara): el Nynorsk és més proper al feroès o islandès que al danès o al suec, mentre que el Bokmål seria més proper al danès o suec. I, per acabar-ho de reblar, els dos estàndards són iguals per llei...

