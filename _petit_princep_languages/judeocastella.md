---
layout:
title: Judeocastellà
date: 2020-05-03 11:56 +0200
speakers: més de 60.000
autonym: Judeoespañol
ipa_transcription: '[dʒuˈðeo͜ s.paˈɲol]'
countries: Israel, principalment
writing_system: Principalment llatí, però també hebreu o ciríl·lic
---

El judeocastellà, a vegades també anomenat sefardí o ladino (tot i que hi ha un altre idioma romànic que es diu ladí al nord d'Itàlia) és un idioma derivat del castellà antic i amb influència de l'hebreu. És originari d'Espanya, tot i que es va escampar amb l'Edicte d'Expulsió de jueus de l'any 1492. La part central del seu vocabulari és castellà antic, amb elements d'altres idiomes antics de la península ibèrica, però també ha rebut influències hebrees, aramees, àrabs, franceses i italianes. històricament s'escrivia amb el sistema Rashi, una cursiva de l'hebreu, però avui en dia es fa servir principalment l'alfabet llatí.

Fonèticament, doncs, encara conserva trets del castellà antic:

- La lletra *j* del castellà modern es correspon a dons sons diferents: *x*, pronunciat /ʃ/, i *j*, pronunciat /ʒ/ (un so que s'ha perdut al castellà modern). Una *g* davant d'*e* o d'*i* es manté com a [d͡ʒ] o /ʒ/, en lloc de [x] com al castellà modern. Per exemple, *baxo* (en castellà modern *bajo*) es pronuncia amb /ʃ/, o *mujer* amb /ʒ/.
- La lletra *z* (o *c* davant d'*e* o d'*i*), pronucniada [s] or [θ] segons el dialecte, es correspon a dos fonemes: *ç* (o *c* davant d'*e* o d'*i*), i *z* (en qualsevol posició). En judeocastellà es pronuncien [s] and [z], respectivament.

Per la part de morfologia també té algunes diferències:

- En algunes paraules (tant manlleus com pròpies), pot utilitzar les formes del plural hebreu /-im/ (masculí) i /-ot/ (femení): *hermano/hermanos* és *ermano/ermanim* o *ermanos*; *ladrón/ladrones* és *ladron/ladronim*; o en femení *quehilá/keilá* (sinagoga)és *quehilás/quehilot*
- Conté més variablilitat segons el gènere: en agjectius, com *grande/-a* o *inferior/-a*, en noms com *vozas* o *fuentas* i en l'iterrogatiu *qualo/quala*.

Sembla també que converteix les terminacions *-eis* en *-ex* (pronunciat amb /ʃ/): *seis* és *sex*, formes verbals com *coméis* o *comísteis* són *comex* o *comítex*
